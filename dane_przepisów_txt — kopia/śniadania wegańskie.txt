ŚNIADANIA WEGAŃSKIE
Nazwa: Pasta - dip z białej fasoli

Składniki: 400 g ugotowanej białej fasoli (własnej lub z puszki)
1 ząbek czosnku
1 łyżka oliwy extra
2 łyżki pasty sezamowej tahini
1 łyżka soku z cytryny
0,5 łyżeczki kminu rzymskiego
sól i pieprz
do podania np. oliwa, natka, owoce granatu lub płatki chili

Przygotowanie: Fasolę wyłożyć na sitko i zostawić do odsączenia.
Do pojeminika rozdrabniacza - mini melaksera, włożyć odsączoną fasolę, dodać obrany czosnek, oliwę, tahini, sok z cytryny, kmin rzymski oraz sól i pieprz.
Wszystko zmiksować na pastę, wyłożyć do miseczki, skropić oliwą, posypać natką pietruszki i granatem lub płatkami chili.
Podawać jako dip lub pasta kanapkowa.

Czas przygotowania: 30 minut

Ilość kcal: 686


Nazwa: Komosanka

Składniki: 1 szklanka komosy ryżowej (quinoa)
1 łyżka nasion chia lub siemienia lnianego (opcjonalnie)
2 szklanki mleka roślinnego

Przygotowanie: Komosę wypłukać, zalać mlekiem, dodać chia lub siemię i zagotować.
Gotować przez 10 minut pod przykryciem, następnie przez kolejne 5 - 10 minut gotować już bez przykrycia, co chwilę mieszając, aż komosa będzie miękka.

Czas przygotowania: 20 minut

Ilość kcal: 969


Nazwa: Jaglanka z owocami egzotycznymi

Składniki: 1/4 szklanki kaszy jaglanej
1 szklanka mleka roślinnego
owoce np. mango, papaja, granat, banan, marakuja
1 łyżka soku z limonki
kilka orzechów pekan
syrop klonowy

Przygotowanie: Kaszę jaglaną wsypać do garnka, dokładnie wypłukać zmieniając ciepłą wodę. Wylać wodę, wlać mleko, wymieszać i zagotować (uwaga, będzie kipieć).
Ustawić garnek na najmniejszym palniku, zmniejszyć ogień do minimum i gotować pod przykryciem przez ok. 15 minut.
Przygotować owoce: obrać i pokroić w kostkę. Granata pokroić i wyłuskać nasiona. Marakuję przepołowić i łyżeczką wyjąć zawartość.
Ugotowaną kaszę jaglaną wyłożyć do miseczki, dodać owoce, skropić sokiem z limonki, posypać orzechami i polać syropem klonowym.

Czas przygotowania: 35 minut

Ilość kcal: 599


Nazwa: Owsianka Bounty z malinami

Składniki: 1 szklanka płatków owsianych górskich
2 łyżki wiórków kokosowych
200 ml mleka kokosowego z puszki (lub zwykłego mleka krowiego)
2 łyżki cukru
50 g czekolady mlecznej lub deserowej
maliny

Przygotowanie: Płatki owsiane wsypać do garnka i zalać większą ilością zimnej wody z kranu, wymieszać i wylać mętną wodę, powtórzyć jeszcze 2 - 3 razy aż woda będzie czysta bez resztek łusek ziarna.
Wlać świeżą wodę w ilości 1 i 1/2 szklanki, dodać wiórki kokosowe i zagotować. Zmniejszyć ogień, przykryć i gotować przez ok. 10 minut, w międzyczasie 2 - 3 razy zamieszać.
Zdjąć pokrywę, dodać mleko kokosowe oraz cukier. Wymieszać i zdjąć z ognia.
Nałożyć do miseczek, na wierzchu posypać posiekaną czekoladą i malinami.

Czas przygotowania: 25 minut

Ilość kcal:  1585


Nazwa: Czekoladowy budyń jaglany

Składniki: 1/2 szklanki surowej kaszy jaglanej
2 i 1/2 szklanki mleka (krowiego lub roślinnego)
3 łyżki kakao
2 łyżki syropu klonowego lub cukru
opcjonalnie: 20 g ciemnej czekolady

Przygotowanie: Kaszę jaglaną przepłukać na sicie pod strumieniem ciepłej wody. Przełożyć do rondelka, wlać mleko, przykryć i zagotować. Zmniejszyć ogień i gotować pod przykryciem ok. 15 minut aż kasza wchłonie cały płyn i będzie miękka.
Dodać kakao oraz syrop klonowy lub cukier (opcjonalnie można dodać też kilka kosteczek czekolady). Dokładnie wymieszać do rozpuszczenia się kakao.
Zmiksować w pojemniku blendera stojącego, aż budyń będzie gładki i jedwabisty (przez ok. 2 minuty). W razie potrzeby dodawać więcej mleka.

Czas przygotowania: 30 minut

Ilość kcal: 933


Nazwa: Budyń jaglany

Składniki: 1/3 szklanki surowej kaszy jaglanej
1 i 1/2 szklanki mleka (krowiego lub roślinnego, np. kokosowego lub migdałowego)
opcjonalnie: 1 banan i 1 łyżka masła orzechowego

Przygotowanie: Kaszę jaglaną dokładnie opłukać na sicie w ciepłej wodzie, następnie włożyć do rondelka i zalać 1 szklanką mleka. Gotować na minimalnym ogniu pod przykryciem do całkowitego wchłonięcia płynu i miękkości kaszy, ok. 15 minut.
Miękką kaszę włożyć do pojemnika blendera, dodać resztę mleka (1/2 szklanki, dobrze jest je wcześniej podgrzać). Opcjonalnie można dodać pół banana i/lub masło orzechowe. Zmiksować w blenderze na idealnie gładki mus.

Czas przygotowania: 25 minut

Ilość kcal: 556


Nazwa: Owsianka z truskawkami

Składniki: 1/2 szklanki płatków owsianych górskich
2 szklanki mleka
szczypta mielonego cynamonu
do podania: truskawki, sok z cytryny, syrop klonowy lub brązowy cukier
opcjonalnie: jagody lub borówki

Przygotowanie: Płatki owsiane przepłukać wodą. Odcedzić, następnie zalać mlekiem i ustawić na ogniu.
Zagotować, doprawić cynamonem, zmniejszyć ogień i gotować przez około 10 minut lub do miękkości, w międzyczasie co chwilę zamieszać.
Truskawki umyć, osuszyć i pokroić na plasterki. Ułożyć na owsiance, skropić sokiem z cytryny i syropem klonowym lub posypać brązowym cukrem. Opcjonalnie posypać dodatkowo jagodami/borówkami.

Czas przygotowania: 20 minut

Ilość kcal: 644


Nazwa: Kakaowo-kawowe bananowe smoothie

Składniki: 1/2 szklanki przestudzonej kawy
1/3 szklanki ugotowanej, przestudzonej kaszy jaglanej
1/2 szklanki mleka (roślinnego lub krowiego)
1 banan
1 i 1/2 łyżeczki kakao
szczypta cynamonu
1 łyżka masła orzechowego
2 łyżeczki brązowego cukru

Przygotowanie: Zaparzoną kawę i ugotowaną kaszę jaglaną przestudzić (smoothie jest najlepsze gdy jest zaledwie lekko ciepłe).
Kawę, kaszę jaglaną i wszystkie pozostałe składniki włożyć do kielicha stojącego blendera i bardzo dokładnie zmiskować.
Przelać do dużej szklanki na smoothie (napoju wychodzi dość sporo) i od razu podawać.

Czas przygotowania: 30

Ilość kcal: 309


Nazwa: Owsianka z chia i granatem

Składniki: 1/2 szklanki płatków owsianych
1 szklanka mleka migdałowo/ryżowego
2 łyżki nasion chia
1/3 wyłuskanego owocu granatu
(opcjonalnie) 1 łyżka syropu klonowego

Przygotowanie: Płatki zalać mlekiem, dodać chia, wymieszać i odstawić pod przykryciem w chłodne miejsce (np. na parapet) na całą noc.
Rano można delikatnie podgrzać co chwilę mieszając, ale nie jest to konieczne. Posypać granatem i (opcjonalnie) skropić syropem klonowym.

Czas przygotowania: 8 godzin 20 minut

Ilość kcal: 356


Nazwa: Jaglanka z bananem i sosem z masła orzechowego

Składniki: 1/4 szklanki kaszy jaglanej
1 szklanka mleka (krowiego lub roślinnego)
1 banan
1 łyżka soku z cytryny
kilka orzechów brazylijskich
sos z masła orzechowego: 1 łyżka masła orzechowego + 2 łyżki syropu klonowego + kilka kropel soku z cytryny

Przygotowanie: Kaszę jaglaną wsypać do garnka, dokładnie wypłukać zmieniając ciepłą wodę. Wylać wodę, wlać mleko, wymieszać i zagotować pod przykryciem.
Ustawić garnek na najmniejszym palniku, zmniejszyć ogień do minimum i gotować pod przykryciem przez ok. 15 minut.
Banana obrać, pokroić na plasterki i skropić sokiem z cytryny. Masło orzechowego dokładnie wymieszać w miseczce z syropem klonowym.
Ugotowaną kaszę jaglaną wyłożyć do miseczki, dodać banana, polać sosem z masła orzechowego i posypać posiekanymi orzechami (można je wcześniej uprażyć na suchej patelni).

Czas przygotowania: 45 minut

Ilość kcal: 1581